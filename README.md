# Portfolio
Questo portfolio racchiude i progetti individuali svolti e corretti durante il corso full time presso Epicode Institute of Technology.

# Simulazione Rete Complessa. 
La struttura di rete che ho progettato è dedicata ad un edificio a due piani di una scuola privata. Al primo piano ci sono due uffici: un ufficio dei professori e un ufficio di segreteria didattica.
Al secondo piano invece ci sono tre uffici: un altro ufficio dei professori, un ufficio di segreteria amministrativa e il laboratorio di informatica che usano gli studenti.
Ho creato 4 reti separate dedicate ad ogni ufficio e al laboratorio di informatica per migliorare la sicurezza e l’organizzazione della scuola. I test condotto su Cisco Packet Tracer hanno dimostrato il corretto funzionamento delle configurazioni.
# Implementazione di regole Firewall usando Pfsense in ambiente virtuale.
Ho settato l’ambiente virtuale configurando le schede di rete della macchina attaccante (Kali), della macchina target (Metasploitable2) e della Pfsense. Dopo aver controllato se Kali potesse accedere alla DVWA (un applicazione web vulnerabile) ho impostato una regola firewall che le impedisse di scansionare la macchina target e di accedere all’applicazione. Questo progetto mi ha permesso di prendere confidenza con il settaggio delle regole firewall su Pfsense e di capire in che modo quest’ultima può essere implementata per migliorare la sicurezza informatica.
# Simulazione di un’email di phishing.
Ho simulato un attacco di spear phishing partendo da una situazione che può facilmente accadere in azienda: l’uso scorretto dei social network da parte di un impiegato. Dopo aver portato esempi di come un’e-mail di phishing potesse essere scritta ho riservato la parte finale per spiegare come riconoscere questo tipo di e-mail e alle raccomandazioni da seguire in caso di sospetta campagna di social engineering.
# Authentication cracking con Hydra e BsidesVancouver Exploitation.
Per portare a termine l’authentication cracking ho creato un nuovo utente su Kali e ho utilizzato Hydra per un attacco a dizionario su due servizi: SSH e FTP.  I risultati hanno dimostrato che password semplici e molto corte (come princess o testpass) possono essere facilmente crackate e come configurazioni sbagliate del servizio possano compromettere il sistema. Alla fine, ho provveduto a fornire una lista di misure da mettere in atto affinché questo tipo di attacco risulti più complicato da portare a termine.
Come progetto Extra mi sono occupata di ottenere l’accesso root alla BsidesVancouver-2018. Ho eseguito prima di tutto una scansione con Nmap per controllare i servizi attivi sulla macchina virtuale, attraverso l’accesso anonimo al servizio Ftp sono entrata in possesso della lista degli user e grazie ad una sessione di cracking con Hydra ho scoperto la password di un’utente (Anne). A questo punto ho sfruttato il servizio SSH per ottenere privilegi di root e catturare la flag.
# Java RMI Exploit con Metasploit Framework.
Dopo aver configurato la macchina attaccante (Kali) e la macchina target (Metasploitable2) ho eseguito una prova di connettività e poi una scansione con nmap per controllare i servizi attivi. 
Il servizio Java RMI era attivo sulla porta 1099; questo servizio è vulnerabile a causa di una configurazione errata che permette di iniettare codice arbitrario alla macchina target per ottenere accesso amministrativo. 
Ho eseguito allora un attacco di tipo Remote Command execution utilizzando Metasploit, configurando i paramenti richiesti dal payload java/meterpreter/reverse_tcp e lanciando l’exploit. Come risultato ho ottenuto una shell Meterpreter e raccolto informazioni riguardo la configurazione di rete e le tabelle di routing.
# Indicatori di Compromissione e analisi del traffico con Wireshark.
Partendo da una cattura del traffico di rete con Wireshark ho individuato una scansione TCP completa analizzando i pacchetti (SYN-SYN ACK-ACK RST). 
# Windows Server 2022 (configurazione del dominio, creazione dei gruppi di utenti e gestione dei permessi).
Lo scopo di questo progetto è stato di familiarizzare con la gestione dei gruppi di utenti in Windows Server 2022.
Dopo aver configurato il dominio e installato l’Active Directory, ho creato tre unità organizzative (Segreteria, Aula docenti e Presidenza), due gruppi (Segretari e Sezione A) e cinque utenti in totale. Ho creato le cartelle di lavoro per tutte e tre le unità organizzative e assegnato permessi specifici alle cartelle per proteggere i dati. Ho verificato poi che tutti gli utenti potessero accedere attraverso le credenziali assegnate e che avessero accesso alle cartelle e ai file di lavoro.
# Uso di Windows PowerShelll - Analisi del malware con ANY.RUN - Scansione di rete con Nmap - identificazione di una SQL Injection partendo da una cattura del traffico di Wireshark.
Il progetto prevedeva diversi esercizi ma i più interessanti sono stati: l’analisi di un malware su ANY.RUN potendo osservarne il comportamento e le tecniche di offuscamento e l’identificazione di una SQL Injection tramite l’analisi della cattura di Wireshark che mi ha permesso di capire come l’attacco è stato portato a termine. 
